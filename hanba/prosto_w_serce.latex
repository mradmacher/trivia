\documentclass[a4paper,12pt]{article}
\usepackage[T2A]{fontenc}
\usepackage[utf8]{inputenc}
\pagestyle{empty}
\begin{document}
\title{Hańba! \\ \emph{Prosto w serce}}
\date{}
\author{}
\maketitle

"Prosto w serce” – oto kolejna płyta krótkogrająca nagrana przez orkiestrę zbuntowaną „Hańbę!”,
która ukazała się staraniem krakowskiej oficyny Karola Ryfra.

Premiera albumu upamiętnia symbolicznie 8. rocznicę sięgnięcia po władzę przez Marszałka i jego wyelegantowanych przydupasów,
którzy po dziś dzień rządzą się w naszej biednej Rzeczypospolitej jak w prywatnym folwarku.
Niemniej teksty piosenek sięgają nieco dalej i poza zwyczajową figą z makiem,
którą tradycyjnie pokazujemy panom z B.B. i ich poplecznikom
o gumowych karkach, po głowie dostaje się też czerwonej zarazie (co to Polskę widziała jako część składową Sowietów),
zaś całość dopełnia smutny obraz biedy i~rezygnacji.

Ponownie łaskawie przypominamy, tak jak przy poprzedniej płycie, iż członkowie  „Hańby!”,
jako postacie w całości wyimaginowane, mają absolutne artystyczne prawo poruszać się
po swoim fikcyjnym świecie bez żadnych ograniczeń czasowych czy terytorialnych.

\section*{Cukier krzepi\footnote{
  Hasło reklamowe zmyślone przez pana Wańkowicza, które propagandowo wciskano ludziom,
  chociaż mało kogo na ów cukier było stać. Poza tym dobrze wiemy, że i tak wódka smakuje lepiej.
}}
autor nieznany\footnote{
  Tekst ze zbiorów Akademickiego Klubu Literacko-Artystycznego,
  istniejącego w latach 1930-1931 przy organizacji studenckiej "Życie",
  który dostaliśmy od jednego z jej członków.
  Co prawda, bardzo byli czerwoni, ale ciężko im odmówić racji w owej piosence.
}

\begin{verse}
  Cukier krzepi, cukier krzepi, \\
  No a węgiel grzeje. \\
  Ja wam mówię, będzie lepiej, \\
  Wszystko potanieje. \\
  Bo pod polskim niebem, \\
  Wszystko robi B.B.\footnote{Nasz kochany BBWR, czyli Bezpartyjny Blok Współpracy z Rządem.} \\
  Łucku-Pucku\footnote{
    Przed wyborami 1930 roku, poza haniebnym procesem brzeskim,
    polscy wojacy-hojracy spacyfikowali Galicję Wschodnią, żeby czasem nikt nie próbował źle zagłosować.
    }, Łucku-Pucku \\
  Wszystko robi B.B.!
\end{verse}

\begin{verse}
  Monopole, monopole \\
  I nowe podatki, \\
  Wojsko w szkole, armia w szkole \\
  Posłuchajcie, dziatki. \\
  Wiwat stanu racja, \\
  I pacyfikacja, \\
  Łucku-Pucku, Łucku Pucku \\
  I pacyfikacja.
\end{verse}

\begin{verse}
  Będzie wojna, będzie wojna, \\
  Interwencję zrobią, \\
  Hej sanacjo, bądź spokojna,  \\
  Niemcy już się zbroją\footnote{
    Trochę namieszaliśmy w tekście, ale wszakże mieliśmy prawo będąc bogatszymi
    o doświadczenia 1933 roku i płonącego Reichstagu...
    }. \\
  Wiwat Polska zbrojna, \\
  Wiwat, wschód się pali. \\
  Łucku-Pucku, Łucku-Pucku,  \\
  Wiwat imperializm!
\end{verse}

\section*{Bolszewiki\footnote{
  Rzecz oczywista, tekst zagrzewa chłopów do walki z bolszewicką zarazą w 1920 roku.
}}
autor nieznany


\begin{verse}
  A weźta się ludzie! \\
  A chwyćże, chłopie, hej za kosy \\
  I na sztorc je bierz! \\
  Wlazł do Polski głodny, bosy, \\
  Bolszewicki zwierz.
\end{verse}

\begin{verse}
  Łapta chłopcy, za siekiery, \\
  Walcie mocha w grzbiet, \\
  Niechaj idzie do cholery \\
  Tam, skądci tu wszedł!
\end{verse}

\begin{verse}
  A weź, chłopie, za fuzyję \\
  Pal mu w łeb i w gnat, \\
  Bo ci wieprz ten zdepcze, zryje \\
  I pole, i sad.
\end{verse}

\begin{verse}
  Czegóż czekasz? Krzepkie dłonie \\
  Masz i jesteś chwat. \\
  Wal Moskala! Stań w obronie \\
  Własnych pól i chat!
\end{verse}

\begin{verse}
  Nie bój się go! Choć ma duży, \\
  Ale tępy miecz \\
  Gdy go luniesz, zaraz stchórzy \\
  I ucieknie precz!
\end{verse}


\section*{Guma i gówno\footnote{
  Pozwoliliśmy sobie na delikatne wyostrzenie ciętego tekstu Pana Alfreda i tytułowym „gównem” zastąpiliśmy oryginalne „gumno”.
}}
sł. Alfred Degal

\begin{verse}
  Guma oczyszcza, \\
  guma pokrzepia, \\
  guma ułatwia, \\
  guma przylepia.
\end{verse}

\begin{verse}
  Obcasy są z gumy \\
  i pasy – z gumy. \\
  Podwiązki z gumy, \\
  zakąski – z gumy.
\end{verse}

\begin{verse}
  Gumowym hasłem \\
  zbierasz dziś tłumy. \\
  Rozciągnij, ciągnij! \\
  nie pęknie – z gumy.
\end{verse}

\begin{verse}
  Wszystko obejmie \\
  gumowe haslo. \\
  Śmiało rozciągnij! \\
  (Wlazło – nie trzasło.)
\end{verse}

\begin{verse}
  Gumowe karki \\
  noszą dziś glowę \\
  i grzbiety z gumy, \\
  i twarze gumowe.
\end{verse}

\begin{verse}
  Wrzasną ci: „Rasa”! \\
  – prężysz twarz dumą. \\
  Hukną ci: „Wiara”! \\
  – kurczysz ją gumą.
\end{verse}

\begin{verse}
  Miej wszystko z gumy, \\
  szary człowieku. \\
  Z gumowym karkiem \\
  zajdziesz daleko...
\end{verse}

\begin{verse}
  O, Gumo święta, \\
  dziś jest twój zenit! \\
  W dobie kryzysu \\
  świat nam odmienisz.
\end{verse}

\begin{verse}
  Niech się potoczy \\
  gładko i równo \\
  to hasło nasze \\
  „Guma – i Gówno!”
\end{verse}

\begin{verse}
  Hej, w imię Boże, \\
  Guma i Gówno! \\
  Kto padnie – wpadnie \\
  w gumową trumnę.
\end{verse}

\begin{verse}
  Czego ci więcej, \\
  człeku, potrzeba? \\
  mleka ptasiego \\
  czy gumki z nieba?
\end{verse}

\begin{verse}
  Bo jeśli nawet \\
  chcesz tak niewiele, \\
  zawsze dostaniesz – \\
  Gumą po ciele!
\end{verse}

\section*{Jeść i pić\footnote{
  Tekst z roku 1929. Dokonaliśmy pewnych delikatnych udoskonaleń w drugiej części wymuszonych charakterem kompozycji.
}}
sł. Władysław Broniewski

\begin{verse}
  Nie mam za co jeść i pić, \\
  Trzeba robić, żeby żyć, \\
  Jak robota się nadarzy, \\
  To przystanę do murarzy, \\
  Żeby jeść i pić.
\end{verse}

\begin{verse}
	Bracie, bierz do ręki kielnię, \\
	Napracujesz się rzetelnie, \\
	Dadzą ci tu jeść i pić. \\
	Staną ściany i sklepienia, \\
	Stanie wielki gmach więzienia.
\end{verse}

\begin{verse}
	Dadzą mi tu jeść i pić – \\
	w tym więzieniu będziesz gnić!
\end{verse}

\begin{verse}
  Nie chcę ryglów, nie chcę krat, \\
  Pójdę od was dalej w świat, \\
  Wezmę z sobą młot ze stali \\
  I przystanę do kowali, \\
  Nie chcę ryglów, krat.
\end{verse}

\begin{verse}
	Bracie, bierz do ręki kielnię... \\
\end{verse}

\begin{verse}
  Bracie, z nami wal obuchem, \\
  Jest robota nad łańcuchem, \\
  Wyjdzie z ognia hartowany, \\
  Zrobią z niego twe kajdany.
\end{verse}

\begin{verse}
  Na mój łańcuch czeka kat. \\
  Będę niósł go wiele lat.
\end{verse}

\begin{verse}
  Co mam robić, dokąd iść? \\
  Chyba z głodu kamień gryźć. \\
  Takie moje przeznaczenie: \\
  Bezrobocie, głód, więzienie. \\
  Bracia, dokąd iść?
\end{verse}


\section*{Filozofom\footnote{
  Oryginalnie „Pieśń Świętojurska”. Komunistów pokonaliśmy ich własną bronią
  –  dokonując naturalnie niezbędnych skreśleń i poprawek rękoma panów Zamenhofa
  i Wolanda.
	Całość pierwotna dotyczyła Komunistycznej Partii Galicji Wschodniej,
  która niczym paryscy jakobini zbierała się w kościele, i to nie byle jakim, bo w samej Bazylice
  św. Jura we Lwowie. Na szczęście w tym wypadku skończyło się jedynie na buńczucznych zapowiedziach.
}}
sł. Franciszek Łęczyki

\begin{verse}
  Filozofom się nie śniło, oj \\
  Co we Lwowie się zdarzyło, oj \\
  Zwołał Kongres św. Jury, oj \\
  W Bazyliki stare mury!
\end{verse}

\begin{verse}
  Zebrały się bolszewiki, oj \\
  I mężczyźni i podwiki, oj \\
  Była wódka i kiełbasa, oj \\
  Jak za czasów króla Sasa!
\end{verse}

\begin{verse}
  Ukapisty, fedakisty, \\
  Kum i Wola, Spartakisty, \\
  Był tam także Kemal Pasza, \\
  Biednaż ty ojczyzno nasza. \\
  Robotnicy, inżyniery, \\
  Geometry i belfery, \\
  Kominiarze, redaktory, \\
  Jeden Hucuł, dwa doktory!
\end{verse}

\begin{verse}
  Lecz Bóg nie chciał naszej zguby, \\
	zesłał w pomoc dwa cheruby. \\
	Szpigiel, Hercmann ich imiona, \\
	Przez nich Polska ocalona! \\
	Syny Polski ukochane, \\
	Chociaż oba — obrzezane, \\
	Kraj od zguby ocalili, \\
	Cud nad Pełtwią uczynili, \\
	Takie syny kainowe, \\
	Za srebrniki judaszowe, \\
	Świętojurską konferencję, \\
	Wydali policji w ręce!
\end{verse}

\begin{verse}
  Dziś de facto i de jure, oj \\
  Towarzystwo wpadło w dziurę, oj \\
  Z wielkich planów nic nie wyszło, oj \\
  Na pohybel komunistom!
\end{verse}

\end{document}

